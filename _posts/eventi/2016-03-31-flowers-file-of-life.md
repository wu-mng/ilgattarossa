---
event: Flower's File of Life
title: "Flower's // File of Life"
subtitle: Azione di rigenerazione dedicata alla Primavera
image: flower_s.png
credits: Un evento ideato da Alberto Gori - curato da Alberto Gori, Luca Mauceri e Iacopo Rachlick - testo di Alberto Gori e Luca Mauceri - progetto grafico di Alberto Gori
tags: [	Alberto Gori, Andy Warhol, Arte, Arte dello Schermo, Flowers, Francesca Pirami, Iacopo Rachlick, IlGattaRossa, Installazione, Krishna Biswas, Luca Mauceri, MediaMashStudio, now!, Videoarte]
---
![Flower's press release logo](/assets/images/flower_s_cs.png){: .img-fluid}
<br />
<br />

8 - 9 Aprile 2016 ore 18.00-23.00  
**Inaugurazione Venerdì 8 Aprile ore 18:00**  
Viale Petrarca 60r Firenze
{: .text-center}
A cura de IlGattaRossa, in collaborazione con  
L'Arte dello Schermo e MediaMashStudio
{: .text-center}
Opere di  
**Alberto Gori**  
**Luca Mauceri**  
**Jacopo Rachlik**  
**Andy Warhol**
{: .text-center}
Interventi musicali di  
**Krishna Biswas**  
**Francesca Pirami**  
**now!**
{: .text-center}
Portando avanti la sua opera di rigenerazione artistica degli spazi, IlGattaRossa - in collaborazione con MediaMash Studio e L'Arte dello Schermo - presenta **Flower's // File of Life**, un nuovo lavoro corale allestito negli spazi di Viale Petrarca 60r a Firenze. Inaugurazione Venerdì 8 Aprile 2016 alle 18:00.

**Flower's // File of Life** nasce con un doppio intento: infatti, oltre ad essere una mostra d'arte contemporanea è anche il titolo di un cortometraggio, attualmente in lavorazione. I due progetti, in stretta connessione, sono l'uno la conseguenza dell'altro: le opere in mostra - che hanno ispirato la stesura del soggetto - saranno parte della scenografia del film, e allo stesso modo, l'allestimento realizzato per le riprese andrà a caratterizzare fortemente gli ambienti della mostra. L'impianto del progetto espositivo riprende la struttura di un film, dove le opere, in stretta relazione fra loro, creano un percorso narrativo che si sviluppa nei vari ambienti.

Le installazioni, _site-specific_, sono caratterizzate da un'estetica comune che tende a connettere misticismo e tecnologia, mentre l'allestimento si ispira all'immaginario di alcuni importanti lungometraggi di fantascienza (_Nirvana, Pi, Il Seme dell'uomo, The Zero Theorem_). L'insieme che ne consegue è un luogo difficilmente collocabile sia temporalmente che fisicamente - immerso in un atmosfera di avveniristica decadenza - governato dalla propria logica e con una propria liturgia.

La mostra può essere immaginata come una cerimonia di rigenerazione: nell'opera di Alberto Gori - ispirata al ciclo naturale di creazione, conservazione e distruzione - alcuni computer installano e disinstallano il proprio sistema operativo automaticamente in infinite _reincarnazioni tecnologiche_; l'opera di Luca Mauceri e Jacopo Rachlik mette in mostra i passaggi di un rituale di trasformazione, dove il tempo - scandito da una fontana giapponese che genera una nuvola di vapore - lascia intravedere alcune forme umane e naturali. L'istante che separa la fine e l'inizio del ciclo naturale è simbolicamente rappresentato da un'opera di Andy Warhol risalente all'ultimo periodo della sua produzione.

IlGattaRossa continua il ciclo di interventi realizzati in luoghi che non hanno o non hanno più un'identità ben definita: se il precedente evento _TRITTICO – una riflessione sul ritratto_ era ambientato in una vecchia bottega artigiana in fase di riorganizzazione, dove le tracce della passata attività facevano da cornice ai lavori esposti, **Flower's // File of Life** è ospitato invece nei locali di una ex galleria d'arte contemporanea messi cortesemente a disposizione da Giada Primavera. Il presente evento, oltre ad essere il frutto degli sforzi del collettivo e degli artisti coinvolti, è anche il risultato di uno studio iniziato lo scorso novembre in occasione della due giorni di rassegna _L'Arte dello Schermo_ alla quale hanno partecipato più di 30 artisti provenienti da tutto il mondo.

**Flower's // File of Life** si inserisce in una serie di manifestazioni volte a valorizzare interventi artistici che hanno come linguaggio d'elezione il video e che operano in contesti non ufficiali, un modo alternativo di concepire e di fruire l'arte contemporanea.
<br />
<br /> 
<br />
_**IlGattaRossa** è un collettivo di artisti con base a Firenze che fa della multidisciplinarietà il suo punto di unione e di forza. Attivo nella scena culturale fiorentina, gli eventi curati o coordinati da IlGattaRossa sono spesso caratterizzati dalla collaborazione tra più artisti. Tra gli ultimi eventi realizzati sono da ricordare Trittico – Un Riflessione Sul Ritratto (Andrea Lucchesi, Alessandro Di Grande, Sebastiano Benegiamo), L'Arte dello Schermo, Video Art is Dead (performance pirata presso CCC Strozzina), I Mangiatori di Teste (Frenopersciacalli), La lunga notte (Black Night – Notte Bianca Firenze), Ribalta (Andrea Cammarano), I Mangiatori di Patate (Il Sedicente Moradi). Lo studio del collettivo attualmente è situato in via dei Serragli 75c a Firenze._
<br />
<br /> 
<br />

**Venerdi 8 Aprile**  
musica di Krishna Biswas  
canto di Francesca Pirami
{: .text-center}
_**Krishna Biswas** propone con la chitarra acustica un repertorio personale ed originale che attinge da sonorità di culture sia occidentali che orientali. Il risultato è pubblicato in sei dischi e condiviso nei concerti e nelle occasioni di esposizione al pubblico._ 

[**www.krishnabiswas.com**](http://www.krishnabiswas.com)  
[**https://www.facebook.com/KrishnaBiswasmusic**](https://www.facebook.com/KrishnaBiswasmusic)

_**Francesca Pirami** Cantante, attrice, vocal coach, si forma parallelamente nel campo teatrale e musicale, intrecciando nella sua ricerca artistica entrambi gli aspetti. Nel 2007 crea insieme a Alessandro Corsi e Francesco De Rubeis il progetto di musica originale La Vague. Per il gruppo, oltre che cantante e attrice, è compositrice e autrice dei testi (in inglese, francese e italiano), realizza costumi, maschere e scenografie._ 

[**www.lavague.it**](http://www.lavague.it)  
[**https://www.facebook.com/la.vague**](https://www.facebook.com/la.vague/)
<br />
<br /> 
<br />

**Sabato 9 Aprile**  
interventi sonori di now!
{: .text-center}
_**now!** sono Roberto Cagnoli (live electronics) e Marco Cencetti alla tromba. Da novembre 2013 sviluppano un progetto musicale di avant-jazz contemporaneo consistente nella contrapposizione/integrazione tra la parte elettronica (loops, samples, field recordings,mixing) e quella acustica della tromba ponendole sullo stesso piano dell’improvvisazione. Ogni brano nasce da una selezione di suoni/filtri/effetti riprodotti in diretta, senza sequenze predefinite, partendo solo da alcuni suoni e procedendo insieme alla tromba a costruire il pezzo secondo il mood del momento._  

[**https://www.facebook.com/nowjazz**](https://www.facebook.com/nowjazz)
<br />
<br /> 
<br />

**Per Informazioni:**  
+39 055 0122381
{: .text-right}
**[www.ilgattarossa.org](https://ilgattarossa.org)<br />
[www.mediamashstudio.com](https://www.mediamashstudio.com)<br /> 
[info@ilgattarossa.org](mailto:info@ilgattarossa.org)<br /> 
[facebook.com/Ilgattarossa](https://facebook.com/ilgattarossa)<br /> 
[evento facebook](https://www.facebook.com/events/508151542701382/)**
{: .text-right}
**INGRESSO LIBERO**
{: .text-right}
 
